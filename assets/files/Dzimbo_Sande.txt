Dzimbo Sande
D1
Ah Yesu She Takava Vana Venyu
Ah Yesu She takava vana venyu
Tinodazve kuzvinyorera patsva
Mumwoyo menyu Yesu wadiwa
Tindova venyu zvino narini
Mumwoyo menyu Yesu wadiwa
Mutinyorere uno pakare
Rairayi She rairayi vatenderi
Vamupikira patsva rudo rwavo
Munemi moga munoponesa
Rairayi vose vagoteerera
Muvakwevere kumwoyo wenyu
Vazvinyorere umo pakare
Tarirayi She mufudzi wakanaka
Tarirai hwai yakarasika kare
Muitevere muinunure
Pfundunurai zviteyo zvayo
Muikwevere kumwoyo wenyu
Idziye uko imuterere
Vana verima vasingatenderi
Yeukayi She navo makafira
Zvavane mweyazve isingafi
Vatarire nourombo hwenyu
Muvakwevere kumwoyo wenyu
Vafunde uko chido chitsva
D2
Amai Vangu Vasande
Amai vangu vasande
Maronda omununuri
Nditsikirei mumwoyo
Yesu Kristo achifira
Uko pachiyaniso
Amai kwazvo vachema
Mwoyo wake wakatsvira
Mwana wake wabaiwa
Pazvanza, pamakumbo
Isu tose tinochema
Tichitarisa Mariya
Amai vachigomera
Vakaona mwana wavo
Achitambudzika kwazvo
Achitifira isu
Vakaona muponesi
Achirwadzwa namaronda
Pamusana pamatadzo
O Mariya tifundise
Kupfidza matadzo edu
Akauraya Yesu
Ngatigoverane newe
Kutambudzika kwaYesu
Kwaakatirwadzirwa
Ngatimire paKalvari
Tichiona nhamo dzose
Dzinoisvokunetsa
Ngatiyeuke maronda
Akatirwira naYesu
Pamusana pedu
Hoko ndefu dzakabaya
Tsoka dzake namaoko
Mariya achiona
Kana isu tichitadza
Tinobaya mununuri
Nomwoyo wamai vake

502
O Mariya tibatsire
Isu vatadzi vaipi
Tirwarire matadzo
Kana toosiya pasi
Tipevo kugara newe
Misi yose kudenga
D3
Amai Virigo Vanotirayidza
Amai Virigo vanotiraidza
Isu tose tiperekedze
Tichiteyiwa nadiabore
Amai tiudzei togoiteyi
Mariya amai vomwana Yesu Kristo
Mwoyo wenyu wakamuchengeta
Isu tose tiri vana venyu
Amai tiudzei togoitei
Tichitarisa mwana wenyu Yesu Kristo
Achigara pamabvi enyu
Tinochemera kufanana naye
Amai tiudzei togoitei
Totevera tsika dzaYesu mwana
Tive vana venyu chokwadi
Kuti tidaro namazuva ose
Amai tiudzei togoitei

D4
Ari Pano Yesu
Ari pano Yesu
Chingwa chavangere
Anouya nhasi
Timurumbidze
Unoda kupinda
Mumwoyo mangu
Uya kurumidza
Ndinokusuwa
Asi Yesu wangu
Ndiri mutadzi
Unopinda sei
Mumwoyo mangu
Nhasi ndinopfidza
Matadzo ose
Ndinofunga chete
Kukuda iwe
Unogona ndiwe
Yesu wadiwa
Kuchenesa mwoyo
Weni mupfidzi
Reva izwi roga
Resimba rako
Zvino mweya wangu
Unoponeswa
Rega kundishona
Ini murombe
Rega kunditanda
Ini mupemhi
Kana uchiuya
Kumwoyo wangu
Unondipfumisa
Nepfuma dzako
Uya Yesu wangu
Uya kwandiri
Uya une chido
Chotidisana
D5
Gara Nesu Mambo Wedu
Gara nesu Mambo wedu
Ona tiri vana vako
Tinokumbira kunewe
Tipe tsitsi dzako zhinji
Gara nesu Mambo wedu
503
Ona tiri vana vako
Chorus:
Atimuimbire, atimukudze
Yesu nembiri woswedera
Atifare zvedu nokutenda kwedu
Zvaari pano yesu Kristo
Gara nesu Mambo wedu
Utitonge nezwi rako
Kuti tichengete tose
Rudzidziso rwako rwose
Gara nesu Mambo wedu
Ona tiri vana vako
Gara nesu Mambo wedu
Tiende mazuva ose
Nzira inotiendesa
Mukufara kwedenga
Gara nesu Mambo wedu
Ona tiri vana vako
Gara nesu Mambo wedu
Utidzivire isu
Tinotambudzika pasi
Utichengete munhamo
Gara nesu Mambo wedu
Ona tiri vana vako
D6
Hosi Yedu Yokudenga
Hosi yedu yokudenga
Farai Mariya
Kutambudzika kwapera
Alleluia
Tikumbirire virigo
Uyo wamakatakura
Farai Mariya
Waripira mhosva dzedu
Alleluia
Tikumbirire Virigo
Mambo wamuka muguva
Farai Mariya
Nembiri sezvaaitaura
Alleluia
Tikumbirire Virigo
Titaure kuna Yesu
Farai Mariya
Timuke tose naMambo
Alleluia
Tikumbirire Virigo
D7
Hosi YeRosariro
Hosi yerosariro
Amai vetsitsi
Inzwa vana vako
Vanochema kunewe
Chorus:
Tifundisevo
Tiperekedzevo
Virigo amai vetsitsi
Hosi yorosariro
Virigo mutsvene
Muparadiso
Achifara naYesu
D8
Iwe Wakachena Wopenya
Iwe wakachena wopenya sezuva
Iwe amai vangu vakanaka
Ndoenda kupiko ini namatadzo
Kwamuri ndouya mai vadiwa
Unozvinzwa zvose nokuti mai imi
Ndinokukumbira kubatsirwa
Norunako rwako wafadza kwazvo
Mwari musiki wazvose zvose
504
Mwoyo wangu wose unosuva chete
Kufanana imi mai Mariya
D9
Kare Kwakanga Kusina Chiedza
Kare kwakanga kusina
Chiedza munyika
Mwari ndokuzotaura
Kuti mwenje uvepo
Kuzoti nguva yasvika
Kwakauya Yesu
Kuchenesa pasi pose
Mwenje wechokwadi
Ngatigamuchire mwenje
Unotitendesa
Wotidzivira rutadzo
Kurima norufu
Ngatigamuchire mwenje
Uvheneke vamwe
Nyika yedu ichimbidze
Kutambira zuva
D10
Ko Vakuru Vedu Havazive
Ko vakuru vedu havazive Mwari
Havazati vanzwe zve zvokutendera
Vari munjodzi yokurasika
Uvapindutsire Xaverio
Chorus:
Mwari wakarima Xaverio
Waida michero tibatsirevo
Ko musemi wedu haambotiregera
Siku nesikati anotinyengedza
Zvinhu zvenhema namanomano
Umutyisidzire Xaverio
Ko kuipa kwedu tinotongotadza
Mazwi nezviito nemazenguriro
Pfungwa dzenhando dzokuzvikudza
Utipfidzisire Xaverio
Kuponeswa kwedu tinosuva denga
Kuva sine mhaka kuva sine nhamo
Kuva naMwari namai vedu
Utinatsisire Xaverio
Muchengeti wedu ari wavasande
Zvakarima Mwari zvavane michero
Denga nderake narini wose
Timupirisire Xaverio
D11
Kundowanzokudza Mbiri
Kundowanzokudza mbiri yake
Mwari wakatuma mwana wake
Wakadana vamwe vake
Vazobatsirana
Chorus:
Ignatio wakadavira
Wakapa Mwari kuimbira
Wakafa akabvira
Musande weLoyola
Kuti vafanane nomwana wake
Mwari akada kuti vamwe vako
Vave pamusana pake
Varombe vechokwadi
Kundonyatsogadza mwoyo yavo
Kuti inamatire Mambo wavo
Mwari akareva navo
Zvetsika youtsvene
Kuterera kuda kwake kwose
Nokusamboramwa basa rose
Mwari wakabvunza vose
Kuita savadiki
505
Dai taikudza mbiri yake
Mwari wakapika muzita rake
Tichiona uso hwake
Nariniko kudenga
Ignatio takatadzira
Utidzidzise kuripira
Kunyatsozvikurira
Musande weLoyola
D12
Kuombera Nokufara
Kuombera nokufara
Kwaungana zvino
Vana vomwoyo waYesu
Kuitira iwo
Chorus:
Vatenderi uyai mose
Kuna Mwoyo waYesu
Tinozvipa kuna iwo
Rupenyu kufa kwedu
Mwoyo waYesu wadiwa
Wakatida kwazvo
Wakafira vanhu vose
Kuvapa rupenyu
Kana satani anouya
Kufurira isu
Tinoti ibva kunesu
Uri manomano
Nomwoyo kwawo tinoti
Yesu tiri vako
Tinosema vakaipa
Torega kutadza
D13
Kwaziwa Nyenyedzi
Kwaziwa nyenyedzi
Muzvari waMwari
Virigo nakare
Musuo wedenga
Chorus:
Muve amai vedu
Udzai mwana wenyu
Wakazvarirwesu
Mikumbiro yedu
Wakwaziswa Ave
NaAngere Gabriele
Tipe kugarika
Eva wedu mutsva
Tatadza tabatwa
Tiri mune rima
Utisunungure
Tipe zvokupfuma
Virigo mukuru
Wounyoro hwose
Tipe tigochena
Tinyorove sewe
Tipe kusatadza
Utiperekedze
Tifare kudenga
Tichiona Yesu
Baba aimbirwe
Naye Yesu Kristo
NoMweya Musande
Vose pamwechete
D14
Mai Vedu Kaziwai
Mai vedu kaziwai mutikumbirire
Hosi imi kaziwai mutikumbirire
506
Chorus:
Mariya mutibatsire
Isu vana venyu
Ruva risine minzwa mutikumbirire
Tinoteta inzwai mutikumbirire
Tsime rokufara mutikumbirire
Tipei runyararo mutikumbirire
Hosi yavangere mutikumbirire
Mbiri haipere mutikumbirire
Mai vetsitsi huru mutikumbirire
Murevereri wedu mutikumbirire
D15
Mangwanani nemanheru
Mangwanani nemanheru
Kwaziwa mwoyo waYesu
Kwaziwa mwoyo waYesu
Ndiyeuke Yesu
Pfungwa mazwi namabasa
Ndinozvipa kunewe
Kwaziwa mwoyo waYesu
Ndiyeuke Yesu
Ndinotambudzika pasi
Ndibatsire negirasiya
Kwaziwa mwoyo waYesu
Ndiyeuke Yesu
Muurombo hwangu hwose
Ndinofara munewe
Kwaziwa mwoyo waYesu
Ndiyeuke Yesu
Murupenyu nomukufa
Ndiri wako muponesi
Kwaziwa mwoyo waYesu
Ndiyeuke Yesu
D16
Mariya Mai Vedu
Mariya amai vedu uzere girasiya
Mambo anewe utikumbirire
Ave Mariya
Mariya amai vedu unobenedikwa
Pana vakadzi utikumbirire
Ave Mariya
Mariya amai vedu anobenedikwa
Mwana wako Yesu utikumbirire
Ave Mariya
Mariya amai vedu panguva yokufa
Isu vatadzi utikumbirire
Ave Mariya
D17
Mariya Musande Amai Vakanaka
Mariya musande
Amai vakanaka
Utare kunemi
Mwana murombe
Chorus:
Ave Ave Ave Ave Mariya
Kana unondisiya
Ndinoendepi
Imi moga amai
Mondichengeta
Kwose ndinonyengwa
Nasatani navanhu
Kwose kwondofamba
Ndinokusuva
Ndino mwoyo mudiki
Ndinodedera
Panewe Mariya
Ndorega kutya
507
D18
Mariya Ndinoda
Mariya ndinoda iwe zvikuru
Ndinoda kugara somwana wako
Virigo une simba amai vaKristo
Virigo une tsitsi ndikumbirire
Tambira kukuda kwangu Mariya
Handidi kusiya iwe narini
Uri kunyaradza vanoringira
Kunewe Mariya ndikumbirire
Mbiri yavavirigo ndinokukudza
Uri kubatsira vaKristiane
Mukutambudzika nemhandu dzavo
Ndinokutetazve ndikumbirire
D19
Mariya Tinoimbira
Mariya tinoimbira alleluia
Yesu Kristo mwana wako, Alleluia
Angere wauya
Wabisa dombo guru
Chorus:
Timuimbire timunamate
Alleluia alleluia alleluia
Yesu Kristo wamuka Alleluia
Watokurira rufu Alleluia
Ona vasemi vake
Vanowira pasi
Mariya rega kuchema, Alleluia
Ita nomwoyo muchena, Alleluia
Zvino Yeso Kristo
Warega kurwadziwa
D20
Maronda Mashanu
Imi ringai ruoko rudyi
Rwomununuri wedu
Rusande sande kwazvo
Runotsvuka neronda
Chorus
Yesu tinoimba nhasi
Kurwadziwa
Kwamaronda
Maronda ako mashanu
Ruoko rumoshwe rwako
Runozopfavira zvarwo
Runoripira isu
Nokurwadziwa kwarwo
Tsoka yako yorudyi Yesu
Yakabanzanurwa hayo
Nehoko dzakapinza
Dzakakuvadza mapfupa
Tsoka yako yorumoshe
Yakarovererwa hayo
Yakapiyaniswa
Netsoka yako yorudyi
Yesu wafa wabaiwa
Nesoja nepfumo rake
Parutivi mumwoyo
Unotitsivira isu
D21
Mhoroyi Vasande
Mhoroyi vasande
Muri kudenga
Mutireverere
Kuna Yesu Kristo
Chorus:
Baba aimbirwe
Naye Yesu Kristo
Nomweya musande
Vose pamwe chete
Kare maigara pano
508
Muchitambudzwa nasatani
Asi makamukurira
Nesimba raMwari
Vamwe vashamwari vedu
Vari vana veKirike
Vanotambura mumoto
Muvanzwire ngoni
Kuti tifare kudenga
NaMariya navasande
Isu ngatiwane tsitsi
Pamusi wokufa
D22
Muchechewe Rinda Hope
Muchechewe rinda hope
Mwanawe nyatsorinda
Vangere vanoimbira
Mazwi akanaka
Isu tiri vatadzi
Tinokuimbira hope
�Rinda, rinda!
Mwana, rinda hope!�
Maria wakaputira
Namachira ake
Urege kuzotonhorwa
Nechando nemhepo
Hwai dziri mudanga
Dziri kuchemera iwe
�Rinda, rinda!
Mwana, rinda hope!�
Wava mukuru uchazofa
Pachipiyaniso
Kuripira matadzo
Atakapara
Tinunurwe norupfave
Rwako rwakanyanya
�Rinda, rinda!
Mwana, rinda hope!�
D23
Mukirike Katorike
Mukirike Katorike
Rimwe zuva vatenderi
Takatsvaka chitendero
Chinopinza murupenyu
Takaudzwa kuteerera
Kuda Mwari nomwoyo wose
Zuva iro takapika
Kundorasa diabore
Kuitira Mwari woga
Kuzviranga kuzvinyima
Tinowanza mhiko dzedu
Yesu Mambo nomwoyo wose
Zuva iro takarasa
Diabore ushe wake
Namabasa ake ose
Nhendedzero noudzimu
Tinowanza mhiko dzedu
Yesu Mambo nomwoyo wose
Tochengeta chitendero
Toterera mirayiro
Sakramende sande kwazvo
Rinomutsa simba redu
Tinowanza mhiko dzedu
Yesu Mambo nomyoyo wose
D24
Mununuri Yesu
Mununuri Yesu
Wauya nhasi
Ugere neni zvino
Ndigere munewe
O Mwene wedenga
Pamutadzi ini
Ndochishamiso kwacho
Ndonenji rechido
509
Ah Chingwa chipenyu
Chokudya changu
Ini murombo ndave
Mupfumi newezve
Muviri waKristo
Murwiri wangu
Rugare ndiruwane
NaMwari navanhu
Kombama uzvipire
We mwoyo wangu
Arimo Mwari wako
Kumbira wopiwa
Kurwara dambudzo
Zvonaka newe
Nesimba rako Yesu
Ndotsungararavo
Pamusi wokufa
Tizira Yesu
Umupe mwoyo wako
Uzere nechido
D25
Mupurugatorio Shamwari Dzedu
Mupurugatorio shamwari dzedu
Dzinoripira mhaka dzose
Hadzichagone kuzvibatsira
Dzomirira kurevererwa
Chorus:
Mwari mukuru iva netsitsi
Yeuka vatendi vakafa
Uvazarurire denga rako
Nzwirai urombo imi shamwari
Ndiri kurangwa nomusande
Ruoko rwake rwakaremesa
Inzwai shamwari ndibatsirei
Tikumbirire mweya yadiwa
Ndokubatana kwavasande
Mariya hosi yepurugatorio
Sunungura hama dzedu
Titeurire ropa raYesu
Rigochenesa iyo mweya
Angere Mikael uivotese
Neropa iro rakakosha
D26
Murume WaMariya
Murume waMariya
Ndiwe watinoda
Utiitire tsitsi
Natsa vana vako
Wakanga uinaye
Waimuda mwana
Sezvawakamuchengeta
Natsa vana vako
Kuhasha dza Herode
Wamubisa mwana
Pamwe naMai vake
Natsa vana vako
Mutsikinuri wedu
Wakarerwa newe
Achikuita baba
Natsa vana vako
D27
Musi Wepasika
Musi wepasika wauya
Vangere vanofara
Yesu watomuka nhasi
Namasimba ake ose
Chorus:
Tiimbire Mambo wedu 
510
Wapedza vasemi vake
Rufu, rutadzo, diabore
Navaipi vachipenga
Vangere zvino vasvika
Vazarura guva rake
Yesu achiraramazve
Wazobuda achifara
Mutare mumwoyo wose
NaMariya navangere
Yesu wapedza kurwara
 Anopona anofara
D28
Musoro wakatsvuka
Musoro wakatsvuka
Neropa, maronda
Musoro wakagadzwa
Nendaza yeminzwa
Musoro wakarwadzwa
Womwana waMwari
Wandiri kukwazisa
Nemisodzi yangu
Ropa rose rabuda
Pamuviri wose
Unorwadziwa kwazvo
Pamusana pavanhu
Runako rwakapera
Namaronda chete
Unogara pamuti
Saishe wembavha
O mwana mumwechete
WaMwari mukuru
Unozvidzwa navanhu
Unonyombwa navo
Ari pameso chido
Chinotitarisa
Muromo wonamata
Baba varegere
D29
Mwari Mambo Tinoimba
Mwari Mambo tinoimba
Iwe wamasimba ose
Tinokurumbidza tose
Tichishama basa rako
Pasi pasingabvi
Misi yose ugere
Vanoramba vachiimba
Vangere vose vose
Kerubim naSerafim
Vanowanzokukotama
Denga harinoneta
Richikudza musande
Pasi pose pana vanhu
Vanokudza iwe Baba
Vanokudza Yesu Kristo
Mwana mukomana wako
Vanopfugama namabvi
Vonamata panewe
Vanokudza Mweya wako
Musandisi wavo vose
Wanyaradza mwoyo yavo
Mweya yenduramo yose
Baba, Mwana, naMweya
Vari Mwari Musande
D30
Mwari Ngamugadze
Mwari ngamugadze
Mwana wenyu Yesu
Ndiye wakatinunura
Wava Mambo wedu
511
Chorus
:
Mutendi muimbe
Wakakununura
Kukuita munhu wake
Munguva narini
Uzere girasiya
Amai vaMwari
Anozoraira vanhu
Yesu mwana wenyu
Vangere vasande
Mutifundisevo
Kumuimba Yesu Kristo
Mambo wokudenga
Vasande mi mose
Makamutevera
Kumbirirayi su vanhu
Titevere Yesu
D31
Mwari Ngoni Norupfave
Mwari ngoni norupfave
Ndadzokera kunewe
Baba ndikudane Baba
Ndini mwana wako
Chorus:
Yesu Mambo ndiregere
Ndokumbira nesimba
Ndinorasa mhaka dzangu
Handichazopamhidza
Namatadzo ndakodzera
Nhamo dzose nokufa
Kutsva misi isingapere
Mumba masatani
Nokutadza ndakarasa
Nhaka yangu yedenga
Kwavangere vachipenya
Vachifara newe
Ona mununuri wangu
Ona chipiyaniso
Wakarovererwa ini
Anofira ini
D32
Mwari Nomunhu Uripo
Mwari nomunhu uripo
Nenyama zve neropa
Kudya kwako kunopira
Mweya wangu rupenyu
Chechokwadi ndotendera
Simbisavo chitendero
Kusati ndokuona
Nyama yako neropavo
Wakambozvitsidzira
Zvotisvitsa kurupenyu
Rwangu rusingapere
Ndinotarisirawe kwazvo
Simbisavo chitarisiro
Kusati wava wangu
Wakarwadziwa wakafa
Wakadzika sakramende
Uve wangu neni wako
Tigarevo narini
Yesu wangu ndotendera
Wanzisa chido muneni
Ndikudevo narini
D33
Mweya Musande Mwari
Mweya Musande Mwari
Iwe unopa girasiya
Wakamboburukira
Muna vapostore
Burukira muneni
Uya kundichenesa
512
Uya Mweya musande
Vheneka mweya wangu
Ndizive zvakanaka
Nditize zvakaipa
Uya kundibatsira
Ndipe girasiya rako
Mweya wakasimbisa
Mwoyo yavapostore
Mwoyo isingavhunduki
Simbisa mwoyo wangu
Ndipe mwoyo mukuru
D34
Mweya WaKristo
Mweya waKristo ndisandiseiwo
Muviri wake ndiponeseiwo
Nomweya wangu nditevedze Kristo
Muviri wangu umuitire
Ropa raKristo kunwa kusande
Zadzisa mwoyo ugofarawo
Mvura inobva mudivi rake
Ngaisukise matadzo angu
Ndarukutika ndotsvaga simba
Panewe Yesu uchirwadziwa
Ndinotizira maronda ako
Ndiwo mabako ndozogarapo
Yesu wadiwa ndinokumbira
Kusarasiwa newe narini
She wangu ndiwe handina mumwe
Inzwa kuchema komwana wako
Undidzivire pfumo rasatani
Musi wokufa dondidanawo
Yesu ndigadze pana vangere
Ndigokuimba navo kudenga
D35
Mwoyo Chida Mambo Wako
Mwoyo chida Mambo wako
Yeso pinda Yesu pinda
Wogugudza pamusuwo
Yeso pinda Yesu pinda
Muzorodze mumwoyo
Ngaagare mumweya
Tambira mudiwa Mambo
Yeso pinda Yesu pinda
Inzwa zvanoreva
Yeso pinda Yesu pinda
Asi mira pachena
Yeso pinda Yesu pinda
Mupevo mwoyo wako
Anokudisa kwazvo
Wozofara nayewo
Yeso pinda Yesu pinda
Mwoyo wako anoda
Yeso pinda Yesu pinda
NdiMambo wako oga
Yeso pinda Yesu pinda
Pinza Yesu mumwoyo
Usapfigire kunze
Tuso rimirirewe
Yeso pinda Yesu pinda
Vanhu musanonoke
Yeso pinda Yesu pinda
Donzwai mazwi ake
Yeso pinda Yesu pinda
Dayi mainzwisisa
Ruponeso rwasvika
Mwoyo maipa Mambo
Yeso pinda Yesu pinda
D36
Mwoyo WaYesu Tarisa
Mwoyo waYesu tarisa
Ndinomanikidzwa
513
Nokufurirwa nasatani
Kazhinjizhinjika
Chorus:
Mwoyo waYesu munyoro
Ndinokuvingewe
Usandirase narini
Undibatsirevo
Yesu ndinochema mhosva
Dzandinodzipara
Yesu ndinodzirwarira
Handichapamhidza
D37
Mwoyo WaYesu Une Tsitsi
Mwoyo waYesu une tsitsi, rudo
Nhasi ndauya kundokumbira
Dziisa mwoyo yedu yatonhora
Uiitise Mambo kukuda
Chorus:
Mwoyo wayesu, utipe
Kuti tiwande,kukuda
Mwoyo waYesu tipe mwoyo mitsva
Kuita kuda kwako kusande
Kufamba kwose pamashoko ako
Tikanzwa iwe wotimisavo
Mwoyo waYesu ngatizive iwe
Tifunde kuda sowadaro iwe
Nemwoyo yedu ikurire pasi
Kundofarira zviri kudenga
D38
Mwoyo WaYesu Wedu
Mwoyo waYesu wedu akudzwe pasi
pose
Mwoyo wakanaka kwazvo imba
youMwari
Vangere navasande vose vapfugamire
Mwoyo waYesu Kristo
Mwoyo womwana Yesu unotsva
nokutida
Tichiona mudenga , Mwari Mambo
mukuru
Wazviita muduku toziva mwoyo wako
Mwoyo waYesu Kristo
Mwoyo wakafira pachipiyaniso
Ndokwatinoona mwoyo womununuri
Wakatibairwa mwoyo wokuda kwazvo
Mwoyo waYesu Kristo
Tichifugama pano pasi paaltare
Tinoti Mwari wedu unotida kwazvo
Kuti ugare nesu upinde mwoyo yedu
Mwoyo waYesu Kristo
D39
Ndichiri Kuda Yesu
Ndichiri kuda Yesu wangu
Simba nechishongo changu
Ndichiri kuda iwe Mambo
Nezvose zvangu zviripo
Ngandikude misi yose
Kusati kufa kusvike
Ndatsauka misi mizhinji
Ndafamba ndiri murima
Nezvo mwoyo wakatambura
Zvandakatadza kazhinji
Ndakada rima chokwadi
Ndazvidza mwenje wepasi
Zvaitwa newe Yesu wangu
Kuti ndiri wako zvino
Mufudzi womwoyo munyoro
Wakambononga hwai yako
Wakaisa kudanga
Kwauchiri kuchengeta
514
D40
Ndichipfugamira Pauso
Ndichipfugamira pauso hwako
Nomwoyo uzere norufaro
Rwandinonyeverwa zvinyoro nyoro
Chorus:
Ndimi mai vangu ndini mwana wenyu
Nhai mai vangu ndinzwei
Kana ndiri munjodzi nokutsamwa
Ndonyengwa nenhamo nedambudzo
Ndinzvengesei mai pakarepo
Nguva nenguva ndakapfugama
Ndichikumbiravo rubatsiro
Ndifambe panzira ndakadekara
D41
Ndinochemera Kwazvo
Ndinochemera kwazvo
Zvitema zvangu
Ndinoteta kunewe
Undisunungure
Ndinotya kurairwa
Kunozouya
Pasi nomumoto
Undisinungure
Ndinotya kurambidzwa
Kuona iwe
Misi isingaperi
Undisunungure
Yesu wangu wakafa
Pachipiyaniso
Pamusana pezvitema
Undisunungure
Ndakakunyangadzira
Ndakakushora
Iwe Mambo wedenga
Undisungure
Unodikanwa kwazvo
Kupinda zvose
Ndinoda kururama
Undisunungure
D42
Ndinoda Iwe Yesu
Ndinoda iwe Yesu wangu
Simba rangu nokufara
Ndinoitira iwe Mambo
Rupenyu rwangu tambira
Ndinoda iwe dakara
Simba rapera mukufa
Ndinochemera Yesu wangu
Kuti ndabvira kugara
Ndisingazive iwe Mambo
Kufara kwangu kunaka
Neshungu huru yomweya
Ndinoti ndakanyangadza
Ndakafamba ndiri murima
Ndakatsvaga runyararo
Mweya wangu wakakusiya
Wakashora iwe Mambo
Asi nokundida kwako
Ndakaona ruponeso
Ndinokumbira iwe Yesu
Ndipe kusarasikazve
Undisimbise murupenyu
Ndisvike iyo kunewe
Kuti pamwe navangere
Ndikutunhidze narini
D43
Ndinoda Kugara Padyo
Ndinoda kugara padyo pako
Ndichiita basa ndichirara
515
Ndichifamba kure ndichigara mumba
Ndinoda kugara padyo pako
Murupenyu rwangu nomukufa
Mukufa kwangu nokutambudzika
Ndinoda kugara padyo pako
Hongu iwe Mwari unozadza
Mwoyo wangu wose iwe woga
Wakwana kuneni unopinda zvose
Ndinoda kugara padyo pako
Gara padyo pangu usabvume
Ndipatsane newe Mwari wangu
Ndinoda kugara padyo pako, Mwari
Ndinoda kugara padyo pako
D44
Ndinokuitira Mwari
Ndinokuitira Mwari
Masikati nousiku
Zita rako rinamatwe
Ushe hwako usvike
Chorus:
Mwari woga ndinokupa
Mweya, muviri rupenyu
Handisiye Yesu wangu
Ndipe Yesu girasiya
Tipe nhasi kudya kwedu
Regera mhaka dzedu
Sesu tinovaregera
Vane mhaka kwatitiri
Usatiise narini
Patinonyengetedzwa
Asi utitsikinure
Kuzvivi zvose.Amen
D45
Ndiri Mwana WaMariya
Ndiri mwana waMariya	
Ndini ndinoisvodiwa
Ndiye wandinoda kwazvo
Ndiri mwana waMariya
Chorus:
Amai ndoramba
Ndoramba ndichiimba
Kwaziwai mai vangu
Ndoramba ndichiimba
Kwaziwai mai vangu
Rega kuvhunduka paneni
Ndini amai vaMwari
Ndini ndine zvokuchengeta
Vanondida nomwoyo wose
Mwana wangu rega kutadza
Tiza vanhu vakaipa
Nokuchengeta mwoyo wako
Wofarisa mwoyo wangu
D46
Ndoenda Kupiko
Ndoenda kupiko
Kana ndine nhamo
Ndoenda kunani
Kana ndichifara
Kunewe Mwari woga
Unobisa marwadzo
Unondipa rufaro
Ndiwe mudi wangu
Ndingauye seiko
Ndizere namatadzo
Ndiani pana vanhu
Anganzi mururami
Asi somwana wako
Ndizere nokupfidza
Zvino ndinozviisa
516
Mumaoko mako
Mwari ndiri kutenda
Zvawakandipfavira
Wakandidaidza
Kuti undiyamure
Zvino ndasimbiswa
Netsitsi dzakawanda
Zvino ndayamurwa
Nengoni dzako

D47
Ngatiende Navafudzi
Ngatiende navafudzi
Kundoona Muponesi
Tindomukwazisa iye
Wakatizvarirwa
Ngatiende navangere
Timukudze uyo mwana
Waputirwa nembereko
Ndiye Mambo wedu
Ngatiende navazivi
Titeure pamwe navo
Zviro zvedu tichinazvo
Kune uyu mwana
Ngatiende naMariya
Tinyarare nokufara
Tiyeuke chishamiso
Chavakada vanhu
Tinosangana naivo
Vanomuda Yesu wavo
Tinamate pamwe navo
Kune uyo mwana
Tinokupa mwoyo yedu
Titeure kunewe
Itambire mwana Yesu
Tive vako tose
Utikomborere tose
Mwana Yesu muponesi
Tipe tikufadze nhasi
Dakara narini
D48
Ngatikudze Mariya
Ngatikudze Mariya
Mai vaYesu Kristo
Chorus:
Tinoramba tichikudza
Mariya amai vedu
Kaziwa Mariya
Uzere girasiya
Muponesi wedu
Anogara newe
Unobenedikwa
Pana vakadzi vose
Anobenedikwa
Mwana wako Yesu
Mariya musande
Mai vaMwari kwaye
Utikumbirire
Isu vatadzi vose
Utikumbirire
Zvino nemisi yose
D49
Nhasi Denga Razarurwa
Nhasi denga razarurwa
Vangere vose vanoshama
Vachimuona Mwari mukuru
Wakazviita mucheche
517
Chorus:
Gloria in excelsis Deo
Pasi pose paimbire
Mununuri wazvarwa nhasi
Muchidyiro munozomuona
Mucheche anyatsorinda
Vanhu vose vafare
Vadiki navarombe
Mwari wenyu wakazviita
Mudiki nomurombe
Tarisai Yesu mucheche
Anochingidzira maoko
Kuzomushevedza mose
Kuti musvike kwaari
D50
O Mariya Wakanaka
O Mariya wakanaka
O Mariya wadikanwa
O Mariya mai vadiwa
Mai musande mai mutsvene
Mai vakudzwa mai vadiwa
Kaziwa Mariya
Chorus:
Kaziwa Mariya O Mariya mai vedu
Kaziwa mai vedu vakanakisa
Kaziwa Mariya kaziwa Mariya
O Mariya wakapfava
O Mariya wagarika
O Mariya mai vedu
Mai vangwaru mai vofara
Mai vomunhu mai vaMwari
Kaziwa Mariya
O Mariya wakasimba
O Mariya washamisa
O Mariya mai vedu
Mai vangwaru mai vofara
Mai vapasi mai vedenga
Kaziwa Mariya
D51
Omberai Kudenga
Omberai kudenga
Vangere vaMwari
Omberai Mariya
Ndivo amai vedu
Vakanaka kwazvo
Omberai Mariya
Zvose zvakasikwa
Pasi nokudenga
Omberai Mariya
Miti namaruva
Rukova neminda
Omberai Mariya
Mwedzi unochena
Nyenyedzi nezuva
Omberai Mariya
Kuuzuru makore
Omberai pakare
Omberai Mariya
Musango tukara
Nehove mumvura
Omberai Mariya
Pamiti tushiri
Omberai narini
Omberai Mariya
Vose vatenderi
Omberai pakare
Omberai Mariya
Itai zvakanaka
Regai zvakaipa
Omberai Mariya
518
D52
O Yesu Wakauya Pasi
O Yesu
Wakauya pasi nokuva munhu
Wakatiponesa murapi wedu
Wakakunda satani norufu rwako
Tinokutevera ndiwe nzira
O Yesu
O Yesu
Wakatifundisa shoko redenga
Zvishamiso zvizhinji zvakaiitika
Nezuva retatu wakamukazve
Tinokutendera ndiwe chokwadi
O Yesu
O Yesu
Unogara nesu musakaramende sande
Unotibatsira mazuva ose
Ndiwe Mwari wedu Mambo wadiwa
Tinoda iwe ndiwe ndiwe rupenyu
O Yesu
D53
Onai Ndiwo Muviri
Onai ndiwo muviri
Wakatiteurirwa
Rupenyu rusingapere
Runobva mumaronda
Chorus:
Rudo rwenyu muponesi
Uyo watida kwazvo
Tinokunamatavo
Tiri munhamo pano
Onai maropa aya
Akatiparadzirwa
Anodzima mhosva dzedu
Zvino sepaGolgota
Vatenderi imi mose
Mutsai maziso enyu
Chitarisirai nesimba
Muteuro mukuru
Nyorai chishamiso ichi
Kwazvo mumweya yenyu
Ipai chido chomwoyo
Kuno mwoyo waYesu
D54
Pachipfuva ChaYosefe
Pachipfuva chaYosefe
Tinoona mwana
Asi mwana ndowaMwari
Mariya vari mai
Chorus:
Ah murume waMariya
Tenzi wavasande
Tifundise kuda Yesu
Batsira pakufa
Mwana wakarerwa newe
Uri mwene wake
Navasande navangere
Vamukudza vose
Mambo Yesu woterera
Minamato yako
Ah Yosefe baba wedu
Chingotibatsira
Ah Yosefe wakanaka
Utirere isu
Tifundise kunamata
Nokubata basa
D55
Panogara Yesu Kristo
Panogara Yesu Kristo
Musakramende sande
Nyakupa wegirasiya
519
Ndipo pondoda kuva
Chorus:
Ndopandinoda kuzorora
Ndipo pamwoyo waYesu wangu
Panoreva vatadzi
Napakare Kirike
Pochenesa vana vake
Nokuzvipa kunesu
Panofundisa Mweyavo
Kana uchikonona
Anounyaradza kwazvo
Unosimbiswa patsva
Kana muchidyo chemweya
Azvipira kunesu
Totambira mbuva yedu
Muteuro chokwadi
Zvino ndogona kuzorora
Ndipo pamwoyo waYesu wangu
D56
Ropa Sande Rakakosha
Ropa sande rakakosha
Rikudzwe ritunidzwe
Rakaparadzirwa isu
Mumunda Getsemani
Tisimbiswe mukurwa
Yesu neropa rako
Kaziwa ropa raYesu
Richipirwa paaltare
Utikomborere isu
Nehama dzedu dzose
Chenesa mwoyo yedu
Tiri vako narini
Mumaoko nomutsoka
Ropa rinoyerera
Mwoyo yedu idirirwe
Neropa rorupono
Wanzisa chido chedu
Neropa rako Yesu
D57
Sakaramende Sande
Sakaramende sande
RaMwari chaiye
Rakavanzwa pasi
Mumba mako rombe
Nomwoyo wose munyoro
Tokuimbira zvitsvene
Sakramende sande
Musha worugare
Wadiwa nomweya
Munoguma suo
Munopera nhamo
Imomo munzeve mako
Totaura nhau dzedu
Sakramende sande
Zorodzo romwoyo
Igwa rorupono
Newe tinogona
Kusvikira mhiri
Tiponese toda kufa
Mugungwa ramanyengedzo
Sakramende sande
Venheko rapasi
Rufaro rwavanhu
Mbiri youMwari
Unayo muuso
Chenesavo mwoyo yedu
Ipenye souso wako
Sakramende sande
D58
Tarira O Mariya
Tarira o Mariya
Kubva kumbiri yako
520
Uone vana vako
Vari munhamo huru
Uri kusiririswa
Nenhamo dzedu here
Mai vemuponesi
Ponesa mweya Yedu
Tiri kutya kuuya
Kune Mwana wako
Pamusana pezvitema
Nezvinyangadzo zvedu
Ukumbirire isu
Kuti tisunungurwe
Mai vemuponesi
Ponesa mweya Yedu
Unonunura isu
Nokunyaradza Yesu
Kuti uchirevera
Tinochengetwa naye
Yesu uchakanganwa
Kunyangadzira kwedu
Mai vemuponesi
Ponesa mweya Yedu
Kuti uri panesu
Hatiri kutya nhamo
Tinogara kufara
Tiri muninga yako
Ratidza simba rako
Udzinge nharo dzedu
Mai vemuponesi
Ponesa mweya Yedu
D59
Tinopfugamira Eukaristia
Tinopfugamira Eukaristia
Yesu Mwari wakazviwanzira
Mwoyo yedu yakabatwa nechido
Inoshama nokukahadzika
Zviziviso zvomuviri zvishanu
Zvinotadza kumuona Yesu
Asi Mweya ndiwo unomubata
Uchimutendera izwi rake
PaBethelhem uMwari wakavanzwa
PaKalvari muviri wakafa
Paaltare umunhu wakavanzwa
Muviri unoita sokufa
Tinochema nembavha yakanaka
Yeso Mwari mundiyeukevo
Pakuzoti mava muushe hwenyu
Tindokuonai kudenga
D60
Tiri Venyu Hosi Mai
Tiri venyu hosi mai
Amai Mariya
Makanaka munopfava
Amai Mariya
Chorus:
Chifarai Serafim
Chiimbai Kerubim
Kwazisai Mariya
Ave Ave Ave Mariya
Munogara mune ngoni
Amai Mariya
Munyaradze mwoyo yose
Amai Mariya
Murevere vana venyu
Amai Mariya
Vagoona Kristo Yesu
Amai Mariya
D61
Tisu VaMambo Vatatu
Tisu vaMambo vatatu tauya
Nezvipo zvedu zvitatu zviripo
Takafamba nhambwe huru
521
Tichitevera nyenyedzi
Chorus:
Ah nyenyedzi yokupenya
Nyenyedzi youmambo
Tungamira chifarira
Chikwevera vamambo
Ini ndapira ndarama yangu
Zvakakodzera kuna Mambo uyu
Mambo kwaye munhu kwaye
Asingapere narini
Ini ndapira insense yangu
Zvakakodzera Mwari wedenga
Pfugamira, kumbirira
Mwari musande kwazvo
Ini ndapira mura yangu
Muponesi watifira
Namarwadzo akanyanya
Chido chomwoyo wake
D62
Tose Tinokuombera
Tose tinokuombera
Nyatsonzwa Dominiko
Dotambira norupfave
Zvokukudzwa kwako
Utiringire varombe vomene
Tigotsvira nechido chitsvene
Chorus:
Domoniko tireverere, tirevererevo
Do musande tinatse tinatsevo
Mutsa zvanza kuchigaro
Chinogara Mambo
Utinyatsokumbirira
Chipo chomutambo
Chokuzvidzisa zvepasi zvedu
Tirangarire zvenhamo dzaYesu
Komborero yokudenga
Ndokuchema kwedu
Tsika kwadzo tigotiza
Nadzo nhamo huru
Rega tikure takaita sewe
Tigare denga tine mbiri yake
D63
Trinitas Musande
Trinitas Musande
Mwari mumwe chete
Tinotendera kwazvo
Ichi chishamiso
Magariro aMwari
Munhu haazive
Zuva riri kudenga
Rinotidzidzisa
Mwari Baba izuva
Kuvheneka kwaro
NdiMwari mwanakomana
Yeso Kristo Mambo
Nokupisa kwezuva
Kunotipangidza
Mweya musandisi
Mweya wamaKristo
Upfige meso ako
Uzarure mwoyo
Uimbe navangere
Uri musande Mwari
D64
Tsano Tsikai
Wakabva kudenga mwanayo
Ndiye Mambo musiki wedu
Vangere vamutungamira
Ratingwe rima rousiku
Mambo ndiitirei tsitsi
522
Chorus:
Tsano tsano tsikai
Vana uyai muone
Mwana wakanakisa
Arere muchidyiro chemombe
Regai kutya anoda
Kushamwaridzana nemivo
Mubako chando chinopinda
Mwana rombe unochemei
Mambo ndiitirei tsitsi
Ndisu vanaani tasaka
Acheme ndomatadzo edu
Amuuyisa pasi pano
Aripire mhaka dzavanhu
Mambo ndiitirei tsitsi
Yesu muponesi wangu
Ndibisire ushe werima
Ndigare ndichiiona zuva
Uso hwako hunonanisa
Mambo ndiitirei tsitsi
D65
Unoburuka Kudenga
Unoburuka kudenga
Angere wadiwa
Unozondiperekedza
Munzira nomusango
Handikuone nameso
Asi uri padivi pangu
Namasikati nousiku
Unongondichengeta
Usandisiye narini
Ndatadza kazhinji
Ndirakidzerevo nzira
Panoendesa kudenga

D66
Uri Chavangere Chidyo
Uri chavangere chidyo
Mwari idi munhu idi
Iwe wakabva kudenga
Ndiwe wakatiponesa
Sakramende riri sande
Kwazvo ndinokunamata
Mumwoyo wose ndinoti
Ukudzwe iwe narini
Uri ndiro yegirasiya
Nzvimbo apo unogara
Nokusangana nesuvo
Mwari wakanaka kwazvo
Chingwa chedi chokudenga
Iwe uri kutigutsa
Tiri varombe nenzara
Tinofa tisabatsirwa
Uri mushonga womweya
Inorwara namatadzo
Pfuma huru usarambe
Kuzvipa kunesu
Uya nokundichenesa
Mweya ugere kusvipa
Neropa rako ratsvuka
Dzima moto woruchiva
Panguva yokufa kwedu
Usanonoke kunesu
Kuuya tiende newe
Kudenga tifare tose
D67
Usiku usande
Usiku usande
Vose vanorinda
Asi Maria naYosefe
523
Havana kurinda hope
Mwari mucheche rindai
Usiku usande
Yesu anonyanya
Kutida hama dzako
Unosuva kununura
Uchangozvarwa zvino
Usiku usande
Vafudzi vatangwa
Kuudzwa naangere
Mununuri wasvika
D68
Uya Emmanuel
Uya uya Emmanuel
Utisunungure vana vako
Tichikuchema tatandwa
Diabore watichengedza
Chorus:
Uya uya Emmanuel
Utichenese Israel
Uya uya Mambo wedu
Utidzivirire tichirwa
Tinovhunduka todedera
Masimba adiabore
D69
Uya Mweya Musande
Uya Mweya musande
Buritsa kudenga
Miseve yomwenje wako
Uya Baba wavarombe
Uya nyakupa wezvipo
Uya muvheneki womwoyo
Munyaradzi wakanakisa
Shamwari wadiwa mumweya
Mubatidzi wakanaka
Taneta wotizorodza
Tadziya wotitonhodza
Tachema wotinyaradza
Chiedza chisande kwazvo
Zadzisa mwoyo nemweya
Yavatendi vako vadiwa
Usati wavhenekera
Hamuna chinhu mumunhu
Hapana chisina kusviba
Chenesesa zvine tsvina
Nokudiridza zvakaoma
Ponesa pose pane ronda
Kotamisa zvikukutu
Udziise chine chando
Ruramisa chakatsauka
Upe vatendere vako
Vanotarisira kunewe
Zvinomwe zvokuvasandisa
Takarurama tituse
Tafa tipinze kudenga
Tipe kufarako narini
D70
Uya Mweya Musiki
Uya mweya musiki
Pinda mumwoyo yavako
Zadza negirasiya redenga
Mwoyo yakasikwa newe
Unoidzwa munyaradzi
Chipo chaMwari mukuru
Tsime mhenyu, moto, chido
Nechizorwa chomweya
Iwe une zvipo zvinomwe
524
Munwe werudyi rwaBaba
Mupikirwa kwavo waBaba
Unofundisa rurimi
Vesa mwenje mumweya
Dira chido mumwoyo
Nyama ichirukutika
Batsira nesimba rako
Udzinge kure musemi
Tipe kugarika zvino
Watitungamira kudaro
Wotidzivira dambudzo
Newe ngatizive Baba
Newevo tizive mwana
Ngatitenderewe Mweya
Wavose Baba naMwana
Vaimbirwe Mwari Baba
NaMwana wakamuka
Mukufa samunyaradzi
Nemisi isingapere. Amen
D71
Uya Yesu Chido Changu
Uya Yesu chido changu
Ndinokusuva
Usafunge matadzo angu
Uya Kwandiri
Chorus:
Yesu Yesu
Ndinokusuva
Uya Yesu chido changu
Uya kwandiri
Geza mumaronda ako
Matadzo ose
Zvakadaro mweya wangu
Unoponeswa
Ndinoda kukuitira
Nomwoyo mukuru
Ndinoshaya rubatsiro
Mubasa guru
Uya uya Mambo wangu
Pinda muneni
Ndinokupa zviro zvangu
Zvino narini
D72
Uyai Imi Mose
Uyai imi mose
Kune sakramende
Rakambodzikwa naYesu
Kundomuyeuka
Pane nyama yake
Pane ropa rake
Muzvioneko zvechingwa
Anogara nesu
Anotishevedza
Tiri murushambwa
Anoti uya kwandiri
Ndichakukungura
Tinunure mhosva
Takatadza nadzo
Mambo tipeivo girasiya
Torega kutadza
Utibenedike
Pazuva nezuva
Kuti zuva rokufa
Tiuye kwauri
D73
Uyai Mose Tiimbire
Uyai mose tiimbire
Hosi yedu yedenga
Ndivo amai vomununuri
525
Amai vedu vadiwa
Chorus:
Mwoyo yedu inopfura
Tichikudza Mariya
Wakanaka wakanakisa
Watorwa usine mhaka
Mwoyo wako woutsvene
Wasarudzwa naMwari
Wakwaziswa naangere
Wati Ave Mariya
Vanhu vose vakatapwa
Iwe wakakurira
Tsoka yako yakatsika
Musoro wadiabore
D74
Uyai Vatenderi
Uyai vatenderi nhasi tinofara
Tiende tiende kuBethlehem
Tarirai mucheche Mambo waVangere
Chorus:
Uyai tipfugamire
Uyai tipfugamire
Uyai tipfugamire Yesu
Vafudzi vasiya dzimba, bako ravo
Vamanya vamanya kudanga
Nesu timanye kundokudza Mwari
Chiiko chiripo. Denga rinopenya
Angere waMwari mukuru
Mwari mucheche avete muchidyiro
Musiki wedenga mununuri wedu
Wazvarwa mudanga murombe
Chido chaMwari chido chakanyanya
D75
VaGandami Varwi Kwavo
VaGandami varwi kwavo
Zvino mofara kudenga
Onai Mwari wakutorai
Kudenga kuzokutusai
Mutikumbirire isu
Iwe Kizito mwana wedu
Ko zvawanga uri mupwere
Wakawanepi masimba
Nokutsunga kwakadaro
Chitikumbirira isu
Mwari wakakusarudza
Kupamidza panyika ino
Nenji regirasiya rake
Chipo chaMwari kunesu
Mwenje wavana vadiki
Iwe Kizito mudikizve
Wakatorwa pakarepo
Hauzakachema here
Kwete wazadzisa basa
Napasi ponamatewe
Nomoto worufu rwako
Tofundiswa katekisimo
Sezvawakafundiswa
Haruna kuzombopinda
Rutadzo runouraya
D76
Wamuka Muponesi
Wamuka muponesi
Alleluia tinoimba
Nokufara kukuru
Alleluia alleluia
Ona simba raMwari
Wakakurira kufa
Yesu mwana waMwari
526
Wakauya pasi pano
Akatifira isu
Alleluia alleluia
Hwayana yaMwari
Inobvisa zvitema
Haachazoona kufa
Anopona misi yose
Mumbiri yake huru
Alleluia alleluia
Ona mbiri yaKristo
Muponesi wepasi
D77
Yesu Handine Simba
Yesu handine simba
Kunyatsonamatira
Pana Baba wedenga
Mununuri musande
Wanga uchiri mwana
Wakachenesa Baba
Nokunamata kwako
Mununuri musande
Utidzidzise tose
Kunamata nomwoyo
Pamwe nomuromo
Mununuri musande
Utibatsire isu
Tinatsirwe mumwoyo
Titize zvakasvipa
Mununuri musande
D78
Yesu Mupriste Mukuru
Yesu mupriste mukuru
Unozvipira paatare
Kuti isu hwai dzako
Tirege kuzorasikirwa
Chorus:
Mwoyo waYesu tarisa
Vapristi vako nengoni
Ngavacheneswe, sandiswe
Mumwoyo wako musande
Nokuti basa ravose
Ndirose rako narini
Yesu mupriste mukuru
Wakanyanyotitamburira
Kuti tinunurwe zvino
Narini wose kurushambwa
Yesu mupriste mukuru
Wakatifira norupfave
Kundotenga mweya yedu
Neropa rako rakakosha
D79
Yesu Mwari Nhasi Tinochema
Yesu Mwari nhasi tinochema
Tinopfidza matadzo edu
Chorus:
Tiringire Yesu tipfavire isu
Ticharega kukutadzira
Tinopfidza kwazvo
Togarira pachipiyaniso
Tichiringa maronda ako
Neropa wakatinunura
Zvino rega kuzotirasa
SaMagadalena tochema matadzo
Tokumbira kundonunurwa
D80
Yesu Mwari Nhasi tinokumbira
Yesu Mwari nhasi tinokumbira
Utitarire vanhu vedu vose
Tinoziva takatadza kazhinji
Zvino rega kutisiya zvedu
527
Vanhu vedu vari vanyai vasatani
Vanoenda kumoto muzhinji
Chiterera tinovakumbirira
Vave vana vaMwari kudenga
Mwoyo wako ndiwo wakanakisa
Namaronda wakatibayirwa
Ropa rako richenese mweyavo
Utivanze mumwoyo musande
D81
Yesu Ndinokupa Iwe
Yesu ndinokupa iwe mwoyo wangu
kwawo
Kuti iwe unosuva kwazvo mwoyo
wangu
Ndiwe wati uya nawo kare ndakachema
Ndiri wako misi yose zvino nakare
kwose
Izwi rako rakadaro rakanaka chokwadi
Rinoenzana nouchi kana richipinda
Mwoyo wangu ugadzirire Yesu Mambo
wangu
Kuti uve wakanaka uyu mwoyo wangu
Yesu mwoyo utambire uri wako
kwazvo
Ndingasvike kwauri kana ndichiramba
Iwe Mambo uchenese ufanane nowako
Ucheswe misi yose mwoyo wangu
chokwadi
D82
Yesu Wakavandika
Yesu wakavandika
Unondida
Wozvipa nyama neropa
Ndoshamiswa
Chorus:
Zvipo zvako
Zvotapira zvanakira
Kana nhamo
Kana rufu rwava padyo
Iye mukuru musande
Wamasimba
Wozvidukupisa
Muhostia
Rupenyu rwose rwakabva
Kuna iyo
Nechido chako wogara
Kamba aka
Mwari wangu mwoyo wangu
Wokotama
Handichingwa ndiwe chete
Ndotendera
Uya uyazve kwandiri
Undidyise
Ndotarisa nokuda
Ndiwe woga
D83
Yesu Wangu
Yesu wangu, Yesu wangu
Chido chako chakanyanya
Iwe wakandisarudza
Kutevera gwara rako
Ndiri wako narini
Iwe woga iwe woga
Ndinorasa pfuma dzose
Ibvai zviteyo zvapasi
Yesu wangu ndidzivire
Ndiri wako narini
Gamuchira gamuchira
528
Mweya wangu nomuviri
Ndinozvipira kunewe
Ndiponese ndipindure
Ndiri wako narini
Inzwa Yesu inzwa yesu
Zvino ndinokutsidzira
Kuitira iwe woga
Kwazvo nomwoyochena
Ndiri wako narini
D84
Yosefe Musande
Yosefe Musande
Tinokuvingewe
Kundokukumbira
Zvose zvatashaya
Chorus
Yosefe Musande
Tinokukwazisa
Nokuimbira kwedu
Gamuchira rumbo
Yosefe Musande
Una magirasiya
Mazhinji akanyanya
Pana vamwe vose
D85
Zuva Ratakapapatidzwa
Zuva ratakapapatidzwa
Takarasa satani
Namabasa ake ose
Noushe hwake hwose
Chorus:
Nhasi topamhidza kupika
Kwazvo tinotendera
Yesu Mwari Mambo wedu
Kana diabore wotifurira
Woteya kutadza Mwari
Toti ibva kure nesu
Iwe unemanomano
Tarasa mabasa adiabore
Navadzimu namashave
Torega kwazvo kutevera
Mano avo nehakata
Tarasa ushe hwose wadiabore
Navo vanhu vake vose
Torega kundofambidzana
Navasemi vose vaMwari
D86
Zuva Richibuda
Zuva richibuda mwoyo unomuka
Akudzwe Yeso Kristo
Zuva richidoka ndiri kunamata
Akudzwe Yesu Kristo akudzwe narini
Mumba maMwari ndinoreva kuti
Akudzwe Yeso Kristo
Nokunzvimbo Dzose ndinokumbirazve
Akudzwe Yesu Kristo akudzwe narini
Zvose ndinovamba nokuita pfungwa
Akudzwe Yesu Kristo
Basa rakaitwa mwoyo unopedza
Akudzwe Yesu Kristo akudzwe narini
Mukudya nomukunwa mweya
unotenda
Akudzwe Yeso Kristo
Mukutamba kwangu ndinofunga
zvangu
Akudzwe Yesu Kristo akudzwe narini
Mukutambudzika handimbonyunyuta
Akudzwe Yesu Kristo
Mukugarikawo ndinoimba dzimbo
Akudzwe Yesu Kristo akudzwe narini
529
Imi vanhu vose muri pasi pose
Akudzwe Yesu Kristo
Musarege kuti kumbiri yaMwari
Akudzwe Yesu Kristo akudzwe narini